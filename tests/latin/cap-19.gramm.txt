# Capitulum XIX. Maritus et uxor. Grammatica
# Imperfectum

# Activum

Ante viginti annos Iulius discipulus tam improbus er[at] quam Marcus nunc est:
in ludo dormi[ebat], male computa[bat], foede scrib[ebat], neque magistro suo pare[bat].

Marcus: "Num tu melior discipulus er[as], pater, quam ego sum?"
"Nonne tu in ludo dormi[ebas]? Num semper magistro pare[bas], bene computa[bas] et pulchre scrib[ebas]?"
Iulius: "Ego numquam in ludo dormi[ebam], semper magistro pare[bam], bene computa[bam] et pulchre scrib[ebam]!"
"Certe ego discipulus multo melior er[am] quam tu nunc es!"

Quintus: "Quid? Num vos meliores discipuli er[atis] quam nos sumus?"
"Nonne vos in ludo dormi[ebatis]?"
"Num semper magistro pare[batis], bene computa[batis] et pulchre scrib[ebatis]?"
Iulius: "Nos numquam in ludo dormi[ebamus], semper magistro pare[bamus], bene computa[bamus] et pulchre scrib[ebamus]!"
"Certe nos discipuli multo meliores er[amus] quam vos nunc estis!"

Iulius verum non dicit: ante viginti annos discipuli tam mali er[ant] quam nunc sunt: in ludo dormi[ebant],
male computa[bant], foede scrib[ebant], neque magistro suo pare[bant]!

# Passivum

Iulius magistrum suum non timebat, sed ipse a magistro time[batur]!
Itaque non reprehend[ebatur] nec puni[ebatur], sed lauda[batur] a magistro.

Marcus: "Num tu semper a magistro tuo lauda[baris]? Nonne reprehend[ebaris]?"
Iulius: "Ego a magistro meo saepe lauda[bar], numquam reprehend[ebar] aut puni[ebar]."
"Ego magistrum non timebam, sed ipse ab eo time[bar]!"
Marcus: "Tune a magistro time[baris]?"
Iulius: "Nos omnes a magistro time[bamur]."
"Itaque non reprehend[ebamur] nec puni[ebamur], sed semper lauda[bamur]!"
Marcus: "Non verum dicis! Vos non time[bamini] a magistro nec semper lauda[bamini],"
"sed reprehend[ebamini] ac puni[ebamini]!"

In illo ludo discipuli a magistro time[bantur]!
Itaque non reprehend[ebantur] nec puni[ebantur], sed semper lauda[bantur].