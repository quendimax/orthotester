# Capitulum XIII. Annus et menses. Grammatica

# Declinatio quinta

Di[es] brevissimus est ante di[em] octavum kalendas Ianuarias.
Mane initium di[ei] est.
Di[ei] primo Ianuarii nomen est kalendae Ianuariae; ab eo di[e] incipit novus annus.
Mense Iunio di[es] longi sunt.
Iunius triginta di[es] habet: numerus di[erum] est triginta.
Di[ebus] primis mensium nomina sunt: kalendae Ianuariae, Februariae, Martiae, Apriles, cet.
Ab iis di[ebus] menses incipiunt.


# Superlativus

Aetna mons altus est, alt[ior] quam ceteri montes Siciliae: is mons Siciliae alt[issimus] est.
Via Appia longa est, long[ior] quam ceterae viae Italiae: ea via Italiae long[issima] est.
'Ire' verbum breve est, brev[ius] quam cetera verba Latina: id verbum Latinum brev[issimum] est.